Taalanga o Vave 10-1.
(1) Ga noho laa huu a Gaeuli. Ia se balia. (2) Dahi laangi huu, gai ia ga maanadu age, i Saamoa bolo ia ga humai, e sala henua. (3) Ia e hai bodu ange, gi luu damaa hine a Vave. (4) Ingoo luu damaa hine a Vave, go Gauna ma Hagalolo. (5) Gai ia ga basa ange gi luoono bodu. (6) Gai ia ga humai ai loo. (7) Gai ia ga humai ga hagadaahao mai i de moana, ga humai ai. (8) Ga humai humai humai humai huu ia gi ono henua ne ... ne dau ai laa, ga humai, gu dae mai gi de henua nei. (9) Ga dae mai huu ia gi de henua nei, e deai donu dangada ana e gide ai. (10) Ia ne dau i de henua nei, se boo. ( l l) Gai ia ga sele dana libo, i dua ssugi i ngaage. (12) Ga gamai, ga hhao gi lo tono moni, ga hano iho ai gi dai i de ava. (13) Ga humai ga hanage, gi uda i dai de Laovage. (14) Ga daula ai dono moni, gai ia ga doo ga hanage gi uda. (15) Ga siga dana ahi, ga hakaa ai dana ahi, ga dunu ai dana libo. (16) Ga gai, gu odi. Gai ia ga humai e dagodo iho e seni. (17) Gai a Sogo ga hagaago ono eidu, go denga gaibea.
2	(1) Gilaadeu gi loomai, gi daalaa de moni o Gaeuli, gi dahea
gi hano. (2) Gi dee iloo ai e Gaeuli, de noho i de henua nei.
(3) Gai Gaeuli, ga dolu huu be haa hanonga, ana ne gide ai de dahea dono ... dono moni, gai ia gu dee lodo e ... e noho i de henua nei. (4) Ia gu ... gu goso ma de dalea. Gai ia ga ahe. (5) Ga gage ange gi honga dono moni, ga ahe ai ga hano. (6) Gai ia ga ... ga hano hano huu, gu dae gi Saamoa. (7) Gai ia ga tala arige gi luoono bodu. (8) Go luu damaa hine a Vave. (9) Bolo ia gu gidee dahi henua hoou, deai donu dangada e nnoho ai. (10) Go Sogo donu huu, sogosogo e noho ai, ma ono eidu. (11) Gai a Vave, ga 11;aanadu age bolo gilaadeu ga loomai loo, ma dono huaa bodu gi de henua gide hoou a dono saulaba go ... go Gaeuli. (12) Gilaadeu ga hagababa olaadeu me, ga doange, bolo gilaadeu ga loomai loo. (13) Gi de henua gide hoou.
(14) Gai e dahi daane, e hai bodu ange, gi de hine danuaa i Saamoa, i de masavaa laa, dono ingoo laa go Inahia. ( 15) Gai de ingoo o de bodu o lnahia, go Buasalai.
J		(I) Gai Buasalai ga hai ange ga hano ga hai ange gi dono bodu go lnahia. (2) Inahia, gidaau ga loage loo, ma dali a Vave, ma dono huaa bodu gi de henua gide hoou, a dono saulaba. (3) Gai Inahia, ga maanadu age i ono lodo, i de masavaa laa bolo, e deai ange donu se me, a Buasalai e ... e kave laa ogu elunga, i honga de masavaa nei, i hidinga dogu danuaa. (4) Buasalai ga dee hano naa huu au, gai ia e dee hano hogi. (5) Gu lava ai loo, gai Inahia ga noho ga hai ana !au hala, e hai ai ana hagahala. (6) Gai Buasalai, ga ahe mai huu i delaau hale, gu baba me i de moni o Vave ma

dono huaa bodu, gai ia ga gage gi honga de moni o de gau laa. (7) Gai gilaadeu ga loomai. (8) Gai muli mai huu, de laangi laa donu huu. (9) Gai dahi dangada, ga seesee adu laa gaogao de hale, o Inahia, ma Buasalai. ([ 0) Inahia goi noho huu ma e hai ana !au hala. (11) Gai tangada ne seesee adu laa, ga ssili ange gi Inahia. (12) Koe tee hanage ma dali Buasalai, gu hano laa i de ... mo i de moni o Vave, ma dono huaa bodu? (13) Gai Inahia, gu lele ono mouli. (14) Gai ia ga hagadaba age i ono lodo i de masavaa laa.
